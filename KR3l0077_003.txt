# -*- mode: mandoku-view; -*-
#+TITLE: 隨隱漫錄
#+DATE: 2015-08-24 23:39:42.180474
#+PROPERTY: ID KR3l0077
#+PROPERTY: BASEEDITION WYG    
#+PROPERTY: JUAN 卷三
<pb:KR3l0077_WYG_003-1a>¶
欽定四庫全書¶
　隨𨼆漫録卷三¶
　　　　　　　　　　　　宋　陳世崇　撰¶
孟享駕出則軍器庫御酒庫御厨祗候庫儀鸞司御藥¶
　院從物前導騏驥院馬引從舍人内外諸司庫務官¶
　繼之前驅親從左右各二十一人控攏親從三百十¶
　四㳂路喝賛舍人二文武左右各八都下親從如其¶
　數閤門宣賛捧駕頭於馬上乃太祖即位所坐香木¶
<pb:KR3l0077_WYG_003-1b>¶
　為之金飾四足隨其角前小偃織藤冐之至則迎駕¶
　者起居引駕主首左右各五人閤門提㸃御史臺諸¶
　房副承直御椅子簿書官閣門祗候金鎗銀鎗招箭¶
　東一至五西一至二茶酒等班環衛御帶内等子道¶
　遥子御輦院官御燎子翰林司官閤門覺察宣賛二¶
　人殿侍五十二快行如上數而殺其二御馬數十院¶
　官隨之警蹕八人殿侍執從物者十人行門徃來禁¶
　衛内編排三十人知閤步帥行於中御龍直執從物¶
<pb:KR3l0077_WYG_003-2a>¶
　者八十人引駕長八人祗候左右班各二十人殿前¶
　指揮使如上數各殺其六親方圍子二百四十人内¶
　殿直御龍直各二百崇政殿親從内外等子各如上¶
　數内等子十七人作内圍子主管殿司公事主管禁¶
　衛官押之燭籠兩行各六十人快行如初數行門二¶
　十四人擎輦六十人中仰天顔蓋二扇二挾輦殿前¶
　指揮使左右各二十四人内殿直如之挾輦御藥左¶
　右各二人揷帶内外御帶倍上數帶御器械閤下官¶
<pb:KR3l0077_WYG_003-2b>¶
　又倍之文武親從又各如前數筤一扇二左賢右戚¶
　乘馬從駕彈壓宫殿之行門以下舒腳幞頭大團花¶
　羅袍擊鞭編排小團花羅袍御龍直茶酒等班紅地¶
　方勝練鵲纈羅衫各塗金束帶控攏御馬左右直執¶
　七寳素紅瑪瑙鞭各二擎硃紅水地戱珠龍杌子各¶
　一皂紗㡌青地荷蓮纈羅衫塗金束帶文武親從貼¶
　錦㡌紫寳相花大神衫銅革帶内外圍子皂紗㡌紅¶
　地黄白獅子纈羅衫緋線羅背子塗金戱獅束帶前¶
<pb:KR3l0077_WYG_003-3a>¶
　引從並姜牙㡌三色纈衫銅帶親事官曲脚幞頭簇¶
　四金鵰袍塗金帶百官諸司並朝服阮秀實仰瞻聖¶
　駕詩云紫烟歛翠碧天長栁䕃旌旗午尚霜一朶彩¶
　雲擎瑞日光華盡在舜衣裳僧必萬云輕塵不動馬¶
　蹄催警蹕聲中聖輦來漢代威儀周禮樂太平天子¶
　拜香回若恭謝駕於内圍子内作樂添教坊東西班¶
　各三十六人丞相以下皆簮花姜䕫云六軍文武浩¶
　如雲花簇頭冠様様新惟有至尊渾不帶盡分春色¶
<pb:KR3l0077_WYG_003-3b>¶
　賜羣臣萬數簮花滿御街聖人先自景靈回不知後¶
　面花多少但見紅雲冉冉來潘牥云輦路安排看駕¶
　迴千官花壓㡌簷垂君王不輟憂勤念玉貎還如未¶
　揷時鄧克中云輦路春風錦繡張裁紅剪緑鬭芬芳¶
　黄羅傘底瞻天表萬疊明霞捧太陽阮秀實云宫花¶
　宻映㡌簷新誤蝶疑蜂逐去塵自是近臣偏得賜繡¶
　鞍扶上不勝春先臣云幸&KR0406;恭謝覩繁華馬上歸來¶
　戴御花老婦稚兒相顧問也頒春色到詩家¶
<pb:KR3l0077_WYG_003-4a>¶
真徳秀草招安湖南草㓂詔云自有天子至于今日未¶
　聞盜賊得以全軀弄潢池之兵諒非爾志烈崑崗之¶
　火亦豈余心上稱其得體姚勉述勑祭閻妃文曰五¶
　雲縹緲誰扣玉扄上怒曰朕雖不善未如明皇之甚¶
　也姑蘇守臣進蠏應制程奎草批荅云新酒菊天惟¶
　其時矣上曰茅店酒旗語豈王言耶令陳藏一擬聞¶
　先臣援筆立成略曰内則黄中通理外則戈甲森然¶
　此卿出將入相文在中而横行匈奴之象也上乃悅¶
<pb:KR3l0077_WYG_003-4b>¶
　又承㫖令述太乙宫明禋祈晴設醮青詞云我將我¶
　享爰有事于明堂載禱載祈肅致忱于楚帝上自改¶
　為上帝楚邦昌逆號也凡代王言不可不謹¶
秦始皇諱政改正月為端月漢宣帝諱荀改荀卿為孫¶
　卿明帝諱莊改莊光為嚴光司馬氏諱昭改昭君為¶
　明妃晉簡文母鄭太后諱阿春改春秋為陽秋仍之¶
　非也¶
禮曰刑不上大夫以其近君也故不㢘曰簠簋不飭汙¶
<pb:KR3l0077_WYG_003-5a>¶
　穢曰帷薄不修罷軟曰下官不職尚遷就為之辭有¶
　大罪者聞命則北面自裁曰子大夫有過吾不忍加¶
　刑焉故淫者更絶纓盜者更賜酒而甚於恥戮唐家¶
　待士不用廉恥姜皎官三品且有功猶杖辱之况簿¶
　尉乎故神器屢揺蓋不養士氣於渾淪之中服其形¶
　而不服其心孟子曰君之視臣如犬馬則臣視君如¶
　㓂讐此之謂也¶
先君㑹天下詩盟于通都隨𨼆纔十二三諸先生以孺¶
<pb:KR3l0077_WYG_003-5b>¶
　子學詩可教而教以詩吳一齋石翁云大𨼆君家小¶
　𨼆君得名太早忌人聞秋窗吟共緱山月曉榻眠分¶
　華嶽雲鶯欲引雛先出谷馬纔生驥便離羣新詩却¶
　要多拈出突過即能張我軍杜北山汝能云父子名¶
　相繼如君又出竒乾坤鍾秀氣湖海誦新詩放鶴春¶
　風逺横琴夜月遲未應隨大𨼆閒過聖明時劉雷厓¶
　彦朝云坎止流行只任天吟廬新傍紫薇邉夜窗低¶
　過宫花月曉巷深横御栁烟五字肯同餘子說一燈¶
<pb:KR3l0077_WYG_003-6a>¶
　親自乃翁𫝊雖然不作功名念却恐功名逼少年景¶
　定癸亥特㫖以布衣除東宫掌書吟社賀詩數十僅¶
　記五首錢春塘舜選云吟筆何須管用銀日供譔述¶
　聖恩新只今已脫凡塵去便作金丹換骨人夜泛孤¶
　舟載月船靜捜吟料六橋邉詩成上達宸聦了流落¶
　人間到處𫝊吕雪屋三餘云青宫樓觀近堯階班列¶
　屏風間坐開人羨杜閒生杜甫天教蘇頲繼蘇瓌馬¶
　歸禁苑行邉栁鶴伴平山𨼆處梅我恨長鑱斸黄獨¶
<pb:KR3l0077_WYG_003-6b>¶
　兀年無計䇿衰頽栁月磵桂孫云鏤玉裁氷字字竒¶
　少年親結九重知君臣際遇榮千載父子推敲冠一¶
　時罍進楚蘭春奏雅缾分陶菊夜聨詩五雲樓近開¶
　黄道金紫連班進赤墀菊牎俞氏云萬人海裏闢幽¶
　扉欲學深居只布衣不道内前車馬閙又催父子入¶
　宫闈丙寅來歸江西名勝又贈詩詞黄梅塘力敘云¶
　詩在天地間風清月明處若為深閉門而可覔佳句¶
　夫君小元龍豪氣隘區宇青春發詩材秀茁長膏雨¶
<pb:KR3l0077_WYG_003-7a>¶
　流水與行雲吾不見滯住乗月滌吟毫玉椀三危露¶
　超詣自透脫悟在觀劒舞入宫畫蛾眉胡為衆女妬¶
　君詩亦何憾千載一時遇向也詩道昌吟聲喧禁籞¶
　應制沉香亭龍巾曾拭吐今焉詩道厄短笻策江路¶
　悲嘯梁甫吟侘傺離騷賦浮雲時卷舒睨此知出處¶
　此其隨之義大𨼆會境趣天地梅又春風緊雪飛絮¶
　一笠㶚橋驢吟鞍且臨汝得句從人傳傳今亦傳古¶
　要知是家傳審言以傳甫𫝊之而又傳衣鉢傳宗武¶
<pb:KR3l0077_WYG_003-7b>¶
　張溪居彛云醖藉中涵廊廟姿詩文都好見宸批只¶
　蒙四字君王寵蟣虱微臣不用題周埜舟濟川八聲¶
　甘州云有乾坤清氣入詩脾隨龍散神仙蘸西湖和¶
　墨長空為紙幾度詩圎消得宫妃捧硯夜燭照金蓮¶
　試問隔屏坐誰後誰先長是花香栁色更風清月白¶
　吟入牋天自霞觴誤覆謫下玉皇邉笑隨歸山中隨¶
　𨼆且醉𢬵斗酒寫新篇天應近呼來時後記上&KR0109;船¶
　壬申秋留西湖半載吳松壑大有餞行云我昔見君¶
<pb:KR3l0077_WYG_003-8a>¶
　方成童長吉才華驚鉅公人間科第不屑就直使聲¶
　名聞九重乃翁引上凝華殿子虚不待他人薦入直¶
　承明凡幾年天上竒書盡曾見翩然歸去大江西二¶
　䟽父子還相隨故鄉分得雲水地卻喜不爽漁樵期¶
　春雨騎牛對烟草何如振衣隨龍五雲表秋霜黄獨¶
　煨地爐何如駞峰犀筯食天厨林間食葉抄詩句何¶
　如宫妃捧硯揮毫處溪邉照影着荷衣何如龍門應¶
　制奪錦時鈞天夢斷難回顧浩然合在山中住金石¶
<pb:KR3l0077_WYG_003-8b>¶
　臺前伴白雲六年不&KR0191;西湖路今日重來發長吁忍¶
　看清平破草廬盡拈書籍向人賣歸買田園供荷鉏¶
　乃翁八十齒髮落倚門待兒斜日薄孤山梅花帶不¶
　歸却喚扁舟載童鶴俛仰之間倐三十稔吾翁諸老¶
　皆賦玉樓西湖吟社各天一涯窮達一塲春夢故記¶
　之¶
帶格三十二(三品以上玉四品以上金/餘並金塗銀錯班金塗銅)笏頭一字(王外/執政)¶
　(兩/府)笏頭毬絞(宰/執)排方御仙花(正侍郎知/閤節使)螺犀(權侍/郎)絲¶
<pb:KR3l0077_WYG_003-9a>¶
　頭荔枝(正任副/使横行)毬路(内/侍)海揵(幕土/輦宫)剔梗荔枝(訓武/郎下)柘¶
　枝(快行/親從)太平花(隨龍/忠佐)碎草(茶酒/班)師蠻人仙犀牛寳瓶¶
　行虎戲童寳相胡荽鳳子野馬雙鹿方勝雲鶴坐神¶
　(並班/直)天王(親事/官)行獅(行/門)行鹿(御厨/教馶)盤鳳(翰林/司)凹面(教/坊)¶
　醉仙(御龍/直)獐鹿(軍頭司/儀鸞司)¶
韋忠不就張華之辟張彖不為國忠之謁何其少也以¶
　栁子厚之才而附叔文以蕭至忠之美而事韋后何¶
　其多也此張無垢所謂貪冐之士如落穢溷汙渠中¶
<pb:KR3l0077_WYG_003-9b>¶
　如何使人敢近㢘正之士如竹間清風露氣灑灑襲¶
　人觀者已覺心目頓快况處其間哉¶
左傳之山鞠芎庚癸呼列女傳之食獵犬組羊裘荀卿¶
　之六賦東方朔之&KR1340;蜴皆𨼆記也今何謂之始於楊¶
　修杜何獨以曹娥名耶¶
信菴先生開閫維揚時偶入教塲取芟草二卒所帶便¶
　袋題姓名懸梁間越兩月忽俾緝捕呼至亟命釋縛¶
　飲以大白時回易庫納息錢二百袋一袋萬瓶楮也¶
<pb:KR3l0077_WYG_003-10a>¶
　俾各負一袋環行三匝曰能益乎曰能曰汝等健兒¶
　當力戰取富貴用义袋中錢小篋僅藏三十二楮豈¶
　不辱國呼盧百萬大丈夫事也且各將兩袋去用用¶
　盡再來取髙沙凱還人困馬疲恱道旁假山令諸軍¶
　隨意負歸衆怒多棄於半途餘至畢秤石輕重償以¶
　銀而棄石于野其鼔舞駕御有賞徙木傲黥布罵趙¶
　將之風¶
手執黄庭上石臺竹隂掃月遍蒼苔欲從此處即仙去¶
<pb:KR3l0077_WYG_003-10b>¶
　玉立清風待鶴來趙十洲希彭詩趙君入仕四十年¶
　虚靜恬淡寂寞無為除南雄守不赴丙寅九日别親¶
　友理家事端坐而逝遺偈曰六十二年皮袋放下了¶
　無罣礙青天明月一輪萬古逍遥自在與前詩𩔖達¶
　矣¶
壬戌秋儲君賜先臣記顔賛云文窺先漢詩到盛唐侍¶
　余左右知汝忠良王城雖大如海政恐一藏而不得¶
　藏也甲戍秋自賛云年方九秩開丹臉映碧眼習靜¶
<pb:KR3l0077_WYG_003-11a>¶
　寸心安味窮百事懶由中以致和聞道亦非晩噫十¶
　年譔述幸隨龍二聖在天應黙眷¶
紹定庚寅春汀㓂入譙趙守&KR0481;殿司禆將胡斌領弱卒¶
　二百巷戰矢盡刀折易雙鐡鞭所殺尤衆死焉坐執¶
　雙鞭屢日不僵民賴其力多獲&KR0481;免守臣王埜聞于¶
　朝贈武節大夫賜廟額忠勇劉後村詩云士各全軀¶
　命惟侯視死輕張廵鬚盡怒先軫靣如生短刃猶梟¶
　㓂空拳尚背城新祠簫鼓盛人敬此神明¶
<pb:KR3l0077_WYG_003-11b>¶
四明倪君奭臨終賦夜行船詞云年少疎狂今已老筵¶
　席散雜劇打了生向空來死從空去有何喜有何煩¶
　惱說與無常二鬼道福亦不作禍亦不造地獄閻王¶
　天堂玉帝看你去那裏押到¶
葉靖逸紹翁賛洞賓像云撚吟髭劒在前心中月天上¶
　圓猫圖云醉薄荷撲蟬蛾主人家奈鼠何¶
林可山稱和靖七世孫不知和靖不娶已見梅聖俞序¶
　中矣姜石帚嘲之曰和靖當年不娶妻因何七世有¶
<pb:KR3l0077_WYG_003-12a>¶
　孫兒若非鶴種并龍種定是𤓰皮搭李皮石帚之詩¶
　特甚於郭崇韜李環之撾戒之¶
杭城外北新橋某翁枕流居焉門有蒲萄七架時旱翁¶
　勤灌溉獨盛宿架下以防盜忽二三鬼出水面賀得¶
　替曰明午方巾白衫自北而至者是也及期翁株坐¶
　以俟果有方巾白衫者大笑入水急救之是夕鬼詬¶
　曰吾經數十年剛得替而汝奪之吾將殺汝取淤泥¶
　瓦礫亂擲翁悵懼而入又擊戸&KR0058;明蒲萄無孑遺矣¶
<pb:KR3l0077_WYG_003-12b>¶
　蓋盜詐鬼艤舟以載也噫移此智以遷善誰能禦之¶
史相生朝寺觀皆有厚饋獨無凖獻偈云日月兩條燭¶
　須彌一炷香祝公千歲夀地乆與天長史大喜隨𨼆¶
　拈云滿口道着¶
雲峰徳師住撫之廣夀途遇時貴避不及有違言即上¶
　堂别衆云澹然無累水雲僧去住分明葉様輕十字¶
　街頭休作夢五湖依舊一枝藤隨𨼆拈云劄得眼來¶
　白雲萬里¶
<pb:KR3l0077_WYG_003-13a>¶
　¶
　¶
　¶
　¶
　¶
　¶
　¶
　¶
<pb:KR3l0077_WYG_003-13b>¶
　¶
　¶
　¶
　¶
　¶
　¶
　¶
　隨𨼆漫録卷三¶
